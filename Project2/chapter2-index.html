<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="refresh" content="20; url=http://www.sju.js.cn" charset="utf-8"/>
<title>千古楚魂&nbsp;屈原骚韵</title>
</head>
<body style="background-color: antiquewhite; color: red;">
<h2 align="center">千古楚魂&nbsp;屈原骚韵</h2>
<p align="center">离骚(节选）</p>
<p align="center">屈原</p>
<p align="center">帝高阳之苗裔兮，朕皇考曰伯庸<br>
摄提贞于孟陬兮，惟庚寅吾以降<br>
皇览揆余初度兮，肇锡余以嘉名<br>
名余曰正则兮，字余曰灵均<br>
纷吾既有此内美兮，又重之以修能<br>
扈江离与辟芷兮，纫秋兰以为佩<br>
汩余若将不及兮，恐年岁之不吾与<br>
朝搴阰之木兰兮，夕揽洲之宿莽<br>
日月忽其不淹兮，春与秋其代序<br>
惟草木之零落兮，恐美人之迟暮<br>
不抚壮而弃秽兮，何不改乎此度也?<br>
乘骐骥以驰骋兮，来吾道夫先路也<br>
昔三后之纯粹兮，固众芳之所在<br>
杂申椒与菌桂兮，岂惟纫夫蕙茝<br>
彼尧、舜之耿介兮，既遵道而得路<br>
何桀纣之昌被兮，夫惟捷径以窘步<br>
惟夫党人之偷乐兮，路幽昧以险隘<br>
岂余身之惮殃兮，恐皇舆之败绩<br>
忽奔走以先后兮，及前王之踵武<br>
荃不察余之中情兮，反信谗而齌怒<br>
余固知謇謇之为患兮，忍而不能舍也<br>
指九天以为正兮，夫惟灵修之故也<br>
约黄昏以为期兮，羌中道而改路！
</p>
</body>
<style type="text/css">
 h2{
    font-family: "华文新魏";
    font-size: 36px;
 }
</style>
</html>
